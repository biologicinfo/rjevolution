---
title: "Contraddizioni"
date: 2022-07-05T11:25:13+02:00
draft: true
tags: ["logica", "etica"]
---

## Bisona perdere ciò che è prezioso!

> Un'altra...ahem...sciocchezza é quella che vuole le cose della vita abbiano un valore proprio perché prima o poi le perdiamo. A me sembra un ragionare alla rovescia puro e semplice: semmai é proprio perché hanno valore che bisognerebbe cercare di non perderle, come nel caso, più di ogni altro, della giovinezza.

Non è la durata che determina il valore, ma la qualità. Se una cosa fa stare bene ha valore, se fa stare male no. Immaginate un oggetto che si rompe subito e che ha l'unica proprietà di far venire la nausea. È prezioso? È buono? Non è che dato che una cosa è rara e dura poco allora automaticamente diventa una cosa preziosa, utile, o importante. Se fa solo male è una cosa senza senso.

La giovinezza è bella perché è associata a ottima salute, possibilità di vivere esperienze piene, avere tutta la vita davanti, poter cambiare strada, presenza di cari in vita. Ovviamente si può avere cattiva salute anche in giovinezza: la giovinezza è condizione necessaria per la piena salute e qualità di vita, ma non sufficiente. Cioè, se sei biologicamente giovane puoi essere in perfetta salute, ma se sei vecchio non puoi in nessun caso, perché l'essere vecchi implica già avere una struttura non pienamente funzionale e con resilienza ridotta, quindi più soggetta a malattie e danni.

TODO: link all'argomento fallace della preziosità.

## Chi non vuole eliminare l'invecchiamento biologico non ha il senso della misura

Se si desidera che la vita sia breve, si sta imponendo, a tutti, un unico modello di vita caratterizzato da godimento sfrenato effimero in cui bisogna fare cose memorabili in breve tempo. Magari _cose_ immortali (tra l'altro a volte si sente dire "Tizio dovrebbe essere immortale", cioè si ritiene che si meriti l'immortalità solo chi ha grandi meriti, come se le persone normali non avessero diritto alla vita).

Infatti dietro questa pretesa c'è il sostenere che la brevità della vita massimizzi il valore della vita stessa e che permetta il massimo godimento e significato, il quale in caso di vita lunghissima si perderebbe.

Supponendo per un momento che questa visione abbia un minimo di fondamento, cosa ne sarebbe del rispetto della variabilità umana? Se uno invce preferisse una vita molto più lunga in cui puoi fare piccole cose con calma e mantendendo la salute? Serate in pizzeria, relazioni umane, viaggi, studio, conoscere il mondo. Senza fretta e senza condanne a perdita di salute e morte, senza cose estreme insomma. Si sente parlare di dare valore alle "piccole cose", ma sembra che si pretenda invece un certo presunto massimale effimero, come se le piccole cose non contassero niente.

Evidentemente chi predica un solo modello di quel tipo non rispetta la diversità umana, oltre a non rispettare fisicamente la vita delle persone.

Magari sono gli stessi che vogliono uccidere il ragazzino che vuole salvare i nonni con la medicina rigenerativa o che vedono il male in Jeff Bezos perché credono che il suo progetto di ricerca contro l'invecchiamento sia per fare i soldi. Bezos, l'uomo più ricco del mondo, avrebbe il problema dei soldi. Sicuramente. E tra tutti i modi che ci sono per aumentare questa ricchezza, va a scegliere un progetto di lungo termine che richiede decenni. Sicuramente!
Oppure è la solita retorica dei ricchi che vogliono diventare immortali?

Peccato che se i progetti come quelli di Jeff Bezos (che non è certo l'unico ad avere un progetto simile, considerando che esiste [InSilico Medicine](https://www.nature.com/articles/s43587-020-00020-4), [Calico](https://calicolabs.com/research-technology), e la [geroscienza](/rjevolution/tags/geroscienza)) non vanno in porto, si stanno condannando tutti gli innocenti a perdita di salute, sofferenza e morte.

## Perdita di umanità?

Spesso si sente dire che il ringiovanimento e l'estensione indefinita della vita sarebbero cose innaturali, transumane o disumane.

Come mai non si sente quasi mai, invece, una riflessione sul fatto che l'invecchiamento è intrinsecamente disumanizzante?

Infatti l'uomo è tale perché può fare e provare certe cose, ma invecchiando perde piano piano tutte le funzioni mentali e fisiche, e può fare sempre meno ciò che lo caratterizza, fino a che non può più fare nulla. Infatti moltissimi anziani sono quasi ridotti a dei "vegetali", e poi tutti sono ridotti a dei cadaveri.

Il fine ultimo dell'invecchiamento è il diventare dei cadaveri, che poi si decompongono. Voglio vedere chi è che sosterrebbe che ridurre una persona felice e piena di vita a un mucchio di ossa non sia un processo disumanizzante.

In biologia la struttura determina funzione e identità. Questo implica incontrovertibilmente che se sei un mucchio di ossa non sei un essere umano.

Un essere umano ha un cuore che batte, un cervello che funziona, emozioni e sentimenti.

1: Giovinezza e piena vitalità --> 2: cuore che batte male, cervello che funziona in parte, sensazioni, emozioni e sentimenti ridotte (tutto in peggioramento) --> 3: morte.

Quindi l'invecchiamento è perdita progressiva di umanità e perdita progressiva di sé.

Pertanto la ricerca contro l'invecchiamento e per l'eterna giovinezza serve per mantenere l'umanità nelle persone, per mantenere un qualcosa di bello e salutare che al momento non riesce ad essere mantenuto, per rimanere pienamente stessi.
