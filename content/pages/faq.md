---
title: "FAQ"
date: 2022-07-01T14:49:06+02:00
draft: true
tags: ["logica", "retorica"]
categories: ["pagine"]
---

### Cos'è l'invecchiamento?

L'invecchiamento NON è il passare del tempo.

Biologicamente, l'invecchiamento è la perdita di integrità fisiologica, cioè la perdita progressiva di tutte le funzioni vitali dell'organismo, che favorisce l'insorgenza di disfunzioni, malattie e morte. L'invecchiamento può essere anche descritto come un accumulo di danni (molecolari, cellulari, tissutali, ecc.). [1]

La retorica (usata molto anche in psicologia, su questo tema), per indorare la pillola, parla spesso di invecchiamento come di un generico "cambiamento". La realtà invece è che si tratta di una _perdita_ netta di salute e di qualità di vita, in sostanza di una perdita progressiva di sé fino alla morte.

Un fatto di cui si parla ancora pochissimo è che la perdita di funzione a vari livelli implica anche una riduzione della funzione cerebrale e quindi anche della capacità di emozionarsi pienamente. In alcuni tipi di traiettorie di invecchiamento si arriva a varie forme di demenza, la più comune delle quali è la malattia di Alzheimer. Altre forme di degenerazione cerebrale si manifestano come Parkinson.

La consapevolezza che l'invecchiamento è la principale causa di malattie croniche appartiene al dominio della geroscienza, la quale sta guidando un cambio di paradigma nel modo in cui affrontiamo le malattie. [2]

### Perché l'invecchiamento è un problema?

> “La salute non è tutto ma senza salute tutto è niente.” – Arthur Schopenhauer

La salute è il bene che rende possibile ogni altro bene.

L'invecchiamento distrugge la salute, e quindi si posiziona in cima alla classifica dei problemi dell'uomo, come tutti i problemi che causano una perdita di salute (inquinamento, mancanza di cibo, violenza, terrorismo, ecc.). Numericamente l'invecchiamento causa direttamente e indirettamente circa 2/3 delle morti giornaliere.

Altri problemi correlati all'invecchiamento:
- Ostacoli alla ricerca della verità su misteri irrisolti, es. Ustica: "Questo mistero rimarrà purtroppo tale, non perché sia impossibile trovare la verità, ma piuttosto perché chi sa tace o è morto." (uno dei tanti commenti su un video su Ustica: https://www.youtube.com/watch?v=mT6afAJNC8w)

### Perché molta gente non vede il problema?

Probabilmente per un insieme di motivi tra cui:

- negazione psicologica del problema
    - scarsa educazione emotiva (non si è in contatto con i propri desideri e sentimenti, che vengono ignorati, soppressi, giudicati)
    - la psicologia stessa ha ignorato/negato il problema della morte, rifugiandosi nella retorica
    - sindrome di Stoccolma
    - appelli alla retorica
- scarsa cultura logica, scientifica e filosofica
    - fallacie logiche e bias vari:
        - fallacie naturalistiche:
            - appello alla natura ("è naturale, quindi tutto ok")
            - confondere fatti con valori, descrizioni con prescrizioni ("è cosi quindi deve essere così", v. legge di Hume)
            - appello alla normalità ("è normale, quindi tutto ok")
            - si crede che la natura sia un'entità intelligente ed etica
        - appelli alla tradizione e al passato ("è sempre stato così")
    - mancanza di cultura biologica su:
        - evoluzione
            - credere che l'evoluzione voglia
        - invecchiamento biologico
            - credere che l'invecchiamento sia il passare del tempo
            - credere che l'invecchiamento sia inevitabile
            - credere che esista l'invecchiamento in salute
        - neurobiologia delle emozioni

Questa sorta di torpore, letargia, indifferenza, trance (de Grey parla di pro-aging-trance) è riportata anche in alcuni paper scientifici.

### Cos'è l'estensione della vita?

Con il termine "estensione della vita" si intende il mantenimento della vita _in salute_ per più tempo rispetto alla situazione attuale, il cui massimo (teorico) è calcolato in 150 anni. [3]

Per "estensione radicale o indefinita della vita" si intende il mantenimento della vita a tempo indeterminato.

L'estensione indefinita della vita richiede che l'invecchiamento si fermi, perché oltre un certo limite si verifica un cedimento strutturale critico e quindi la morte. Sono strutturalmente impossibili gli scenari alla mito di Titone in cui si è immortali continuando a invecchiare ([Can You Age Forever? | LifeXtenShow](https://youtu.be/hZvCaRPp2ds)).

(video) [What Is Life Extension? | LifeXtenShow](https://youtu.be/OzCzCWAxs2g)
(video) [Perché Invecchiare? L'Estensione della Vita | Ulisse](https://youtu.be/waTXhLwsxYA) - Versione ridoppiata in italiano del video di Kurzgesagt - In a Nutshell

### Qual è lo scopo dell'estensione della vita?

Lo scopo reale dell'estensione della vita è mantenere una salute e qualità della vita ottimali nel presente. Per motivi biologici fondamentali, la salute ottimale è quella che corrisponde alla struttura giovanile dei 20-30 anni.

### Benefici dell'estensione della vita

- Mantenimento della salute e della qualità della vita, che sono universalmente riconosciute come le cose più importanti.
- Risoluzione di misteri

(video) [What Are The Benefits of Life Extension? | LifeXtenShow](https://youtu.be/zsQlgZX7hvQ)
(video) [Life Extension | Isaac Arthur](https://www.youtube.com/watch?v=kKmdc2AuXec)

## L'invecchiamento è inevitabile?

[Getting older without getting old - with Andrew Steele | The Royal Institution](https://youtu.be/fX9P1xuIJGg)

### Non si può fermare il tempo

L'impossibilità di fermare il tempo non implica l'impossibilità di fermare l'invecchiamento biologico, perché il tempo e l'invecchiamento biologico sono due cose diverse.

* **tempo**: una misura della durata degli eventi → _anni_
* **invecchiamento biologico**: l'eventuale processo di deterioramento negli organismi viventi nel corso del tempo → _danni_

### L'invecchiamento non è una legge di natura

Diamo la parola Richard Feynman che di leggi di natura se ne intende, essendo un fisico e un filosofo:

> “Infine, vi è il problema della morte. Una delle cose più notevoli è che nulla in biologia indica che la morte sia necessaria. Se volessimo realizzare il moto perpetuo, le leggi della fisica sarebbero già sufficienti per farci escludere una tale possibilità - oppure le leggi sono sbagliate. Ma nulla di quanto si è finora trovato in biologia indica l'inevitabilità della morte, e questo mi fa sospettare che la morte non sia affatto ineluttabile: sarà una questione di tempo, ma prima o poi i biologi scopriranno le cause di questa seccatura, e questa tremenda malattia, questa provvisorietà del corpo umano, verrà curata.” - Il piacere di scoprire. Richard P. Feynman

Infatti, contrariamente a ciò che molte persone credono, non esistono in biologia leggi che affermino che un organismo vivente debba invecchiare. "Ah, è anche biologo? Non lo sapevo". Ora lo sai.

Quello che molti chiamano in causa è il secondo principio della termodinamica. Peccato che tale principio sia definito solo per i sistemi isolati, mentre gli organismi viventi sono tutto tranne che sistemi isolati, e scambiano materia ed energia con l'ambiente esterno. I sistemi aperti possono diminuire la loro entropia. Infatti gli oggetti possono essere riparati, le stanze possono essere riordinate, la vita può evolvere, ed esistono in natura organismi con senescenza trascurabile o negativa (vedi [paper](/rjevolution/papers/senescence-is-not-inevitable)). David Sinclair sull'entropia degli organismi viventi: https://youtu.be/9nXop2lLDa4?t=1306.

#### Se anche lo fosse, non sarebbe un problema

Colpo di scena incredibile! Anche se per assurdo l'invecchiamento fosse una legge di natura (cosa che risulta smentita da innumerevoli evidenze e teorie), comunque non vorrebbe dire che non possiamo farci nulla. Infatti anche la gravità è una legge naturale che spinge tutti gli oggetti sulla Terra verso il basso, ma si sono evolute innumerevoli soluzioni per aggirarla, contrastarla e andare nella direzione opposta:

* pollini
* insetti volanti
* uccelli
* ascensori
* aeroplani, elicotteri, droni

### Tutte le cose hanno un inizio e una fine?

Errore 404: NOT FOUND. Non esistono leggi fisiche di questo tipo.

Questa è una classica credenza popolare vaga e dogmatica su cui tante persone hanno una fede incrollabile. Tuttavia è una credenza non solo infondata, ma anche autocontraddittoria.

Proviamo ad applicarla nei vari modi possibili a seconda di cosa si intende per "cosa":

1. Versione ristretta, in cui le cose sono i sistemi fisici: l'universo è una cosa, un sistema fisico, e quindi esso stesso dovrebbe avere avuto un inizio, ma questo implicherebbe un tempo in cui l'universo non esisteva, cioè in cui non vi era assolutamente nulla. Ma dal nulla assoluto non può generarsi alcunché perché non vi sarebbe alcuna causa che produca alcun effetto. Quindi è impossibile che l'universo abbia avuto un inizio (NB: le fluttuazioni quantistiche non sono un nulla, ma sono già qualcosa di esistente e ben diverso dal nulla, cioè un universo in un particolare stato) e quindi non è vero che tutto ha un inizio e una fine. Questa legge quindi presenta dei problemi anche nella sua definizione ristretta.
1. Versione estesa in cui anche l'energia è una cosa: se l'energia avesse una fine (o un inizio) allora non si conserverebbe, quindi si violerebbe il principio di conservazione dell'energia, che è uno dei più confermati della fisica.
1. Versione estesa in cui ogni tipo di fenomeno o processo è una cosa: la particolare cosa che corrisponde all'invecchiamento umano o degli animali dovrebbe avere una fine, e quindi ci dovrebbe essere un tempo in cui gli uomini non invecchiano più (ci doveva essere un tempo in cui gli uomini non invecchiavano, e questo è chiaramente falso).
1. Versione estesa in cui anche le leggi sono cose: implica che anche questa legge dell'inizio e della fine dovrebbe avere un inizio e una fine, quindi prima o poi dovrebbe smettere di essere vera. Questo implica necessariamente che questa versione non può essere vera, e quindi devono esistere leggi immutabili.

Pertanto: questa legge certamente non può essere vera per tutto ciò che può essere definito, perché annullerebbe sé stessa. Questo implica che esiste necessariamente un qualcosa di eterno e immutabile. Alcuni esempi potrebbero esssere le leggi naturali, ovvero i principi di conservazione, la velocità della luce, ecc.

Ma questo implica che l'universo esiste sempre, perché se qualcosa esiste eternamente, deve esistere all'interno di un universo. Di nuovo si ritorna al fatto che è impossibile che tutto abbia inizio e fine.

### L'invecchiamento è naturale!

Per farla breve, l'[_appello alla natura_](https://en.wikipedia.org/wiki/Appeal_to_nature) è una ben nota fallacia logica, quindi è un argomento intrinsecamente non valido, cioè non è sufficiente per dimostrare la validità di una tesi.

_Naturale_ non implica automaticamente buono, giusto, ideale o inevitabile. Inoltre la definizione stessa di "naturale" è intrinsecamente problematica.

Secondo una certa definizione arbitraria di "naturale", viene usato il termine naturale come contrapposto a tutto ciò che non è prodotto dall'uomo: ma guardandoci intorno, praticamente nulla nella vita dell'uomo è naturale (medicina, internet, ecc.).

Secondo un'altra definizione di "naturale", qualsiasi cosa che esiste fa parte della natura, quindi anche l'uomo e tutti i suoi prodotti e azioni.

Andando più nel concreto:

1. L'invecchiamento è naturale quindi salutare: falso, anche il cancro e tutte le malattie sono naturali, ma non sono salutari.
1. L'invecchiamento è naturale nel senso che è una legge di natura immutabile:
    - come rileva Feynman, in fisica e in biologia non è nota alcuna legge di questo tipo (la seconda legge della termodinamica vale solo nei sistemi chiusi, ma gli organismi sono sistemi aperti)
    - infatti esistono sistemi viventi che non invecchiano:
        - popolazioni, specie, comunità, biosfera (ma nessuno fa mai caso a questo livello dei sistemi biologici, chissà perché)
        - organismi (meduse, piante)
    - anche se fosse una legge di natura (cosa che comunque non è), questo non implicherebbe che non possiamo farci nulla. Infatti anche la gravità è una legge di natura, ma esistono uccelli e aeroplani che la contrastano e riescono a volare
1. L'invecchiamento è naturale, quindi è giusto: presuppone che la natura sia superintelligente e faccia solo cose giuste, ma ciò contraddice tutto quello che sappiamo su animali, biologia ed evoluzione, in cui emerge chiaramente che in natura avvengono le cose più violente e ingiuste che si possano immaginare (estinzione dei dinosauri, malattie genetiche, uccisione di cuccioli innocenti, ecc.)

Link esterni sulle fallacie naturalistiche:

* (video) [Is Life Extension Natural? | LifeXtenShow](https://www.youtube.com/watch?v=AGgY-6_uXQw)
* (video) [David Sinclair | Why We Age and Why We Don't Have To | Talks at Google](https://youtu.be/9nXop2lLDa4?t=217) - 3:37 parte in cui si parla di invecchiamento e cosa è naturale
* (video) [Cosa è CONTRO NATURA? | Gaia Contu](https://youtu.be/_tkJN9yXenE)
* (video) [Ma noi siamo "..........." per natura? | Entropy for Life](https://youtu.be/6BZTqq_XuzE)
* (video) [La natura è perfetta? Telmo Pievani, filosofo ed evoluzionista // L'ideatorio USI](https://youtu.be/kDiNBePGow4)
* (video) [Errori di ragionamento: appello alla natura | Alessandro de Concini - ADC](https://youtu.be/-JiRRQ29RVQ)
* https://bodycompacademy.it/academy/bias-cognitivi-fallacie-logiche/fallacia-ad-naturam-e-naturale-quindi-e-buono

## Scenari apocalittici

### Sovrappopolazione

1. Molto improbabile: il tasso di riproduzione tende spontaneamente ad autoregolarsi (al momento sta diminuendo) e la tecnologia ad aumentare.
2. Argomento eticamente problematico: il diritto alla vita batte il diritto alla riproduzione.
3. Non è un problema di tipo diverso o superiore da quello che già c'è con l'invecchiamento, che consiste nel causare sofferenza e morte.

Vedi i dettagli nell'articolo dedicato: [salute e sovrappopolazione](/rjevolution/posts/salute-e-sovrappopolazione)

### Dittatori superlongevi

Problema alla base di questa preoccupazione: sofferenza, mancanza di libertà (morte?).

Soluzione immaginaria mantenendo l'invecchiamento: morire tutti di vecchiaia, che ti toglie la libertà progressivamente e uccide tutti quelli che conosci. Rimanere dentro la dittatura dell'invecchiamento non è una gran soluzione.

Soluzione alternativa sensata: rimanere in salute e cambiare le cose.

(video) [Immortal dictators? | LifeXtenShow](https://youtu.be/5etIiEWO_lE)

### Argomento della noia ("sai che palle")

Nessuno ha mai sperimentato questa condizione quindi non esiste alcun esempio al mondo di persona annoiata a morte essendo giovane e in salute e contemporaneamente con decenni di esperienza e consapevolezza e infinite prospettive future. Sono tutte congetture di persone che probabilmente sono già annoiate con la durata di vita attuale. Sui social si vedono molti esempi anche espliciti di questo ("sai che palle, già non ne posso più adesso", "non voglio vivere con mio marito più di quanto non sia già costretta a fare", "La mia aspettativa di vita spero non vada oltre i 40 anni mi sono già annoiato delle stesse solite cose ripetute ogni anno NATALE ESTATE PRIMAVERA INVERNO sempre le stesse cose noiose").

Tipicamente si tratta di vite strutturate nella costrizione, nei condizionamenti sociali, in cui la vita ha preso una piega in cui non esiste il piacere, ma si vive sostanzialmente per svolgere dei compiti, per raggiungere dei traguardi imposti dalla società eventualmente da esibire agli altri.

Tutte le persone che fanno davvero quello che amano vogliono che non finisca mai. Lo stare bene vuole ripetersi, è la sofferenza che vuole finire. Ci sono vari esempi di musicisti o sportivi che smettono solo perché sono costretti da motivi di salute, ma avrebbero continuato (mi vengono in mente Phil Collins, Guccini, Valentino Rossi).

In ogni caso le persone potrebbero anche cambiare tipo di carriera, niente lo vieterebbe finché si è biologicamente giovani e in salute. Non è che uno deve necessariamente continuare sempre a fare le stesse cose, ma dovrebbe avere la libertà di poterlo fare se lo desidera, così come di poter cambiare, altrimenti si è in una dittatura.

La biodiversità individuale umana presenta tipi di persone diversissime, alcune delle quali non concepiscono che le cose belle finiscano, e sono a loro agio in un mondo non effimero.

"Le persone anziane sono stanche di vivere". Eh, be' grazie, alcune sì (altre no), ma va considerata la variabile "vecchiaia" che non ci sarebbe nel caso del ringiovanimento / eterna giovinezza.

Noia vuol dire che nel presente non c'è nulla che ti piace fare. Quindi sarebbe un problema di mancanza di passioni o relazioni appaganti. Se si è giovani e in salute è un po' difficile immaginare come ci si possa annoiare, considerando che ci sono infinite cose da fare, posti da vedere, persone da incontrare e conoscere, sport e hobby da intraprendere. Chi dice che ha già fatto tutto sta palesemente dicendo cazzate. Ma anche in un ipotetico e assurdo mondo in cui le cose si ripetono, molta gente sarebbe a proprio agio facendo continuamente le cose che amano. Il fatto di avere già mangiato la pizza innumerevoli volte non causa il fatto che la pizza non piaccia più.

In ogni caso se uno proprio non volesse più vivere, non sarebbe un problema. L'eutanasia è una conquista di civiltà. L'importante è sempre il poter scegliere.

### A voi non spaventa l'idea di vivere in eterno?

> Perché dovrebbe? Tanto, smetto quando voglio… [link](https://qr.ae/pvPctP)

### I lati buoni dell'invecchiamento

(video) [The Good Sides of Aging? | LifeXtenShow](https://youtu.be/KcpYGFbD-rQ)

### C'è di peggio

L'invecchiamento causa i 2/3 delle morti giornaliere (circa 100,000 persone al giorno), senza contare il contributo dell'invecchiamento alle malattie croniche e alla qualità di vita in generale. E non solo è la prima causa di malattia e morte, ma riguarda anche tutti. Quindi è un problema gigantesco, riconosciuto anche da OMS e ONU.

Tra l'altro potrebbe spiegare una enorme fetta dei casi di depressione, dato che l'invecchiamento implica la reale mancanza di via d'uscita (uno dei pensieri determinanti, se non il determinante, della depressione).

(video) [Aren't There Worse Problems Than Aging? | LifeXtenShow](https://youtu.be/zzqnoxXRZXc)

### Sarebbe solo per i ricchi

[Will Life Extension Be Only for the Rich? | LifeXtenShow](https://youtu.be/l7nqqMT7xpE)

## Riferimenti

[1] https://www.who.int/news-room/fact-sheets/detail/ageing-and-health#:~:text=Ageing%20explained,of%20disease%20and%20ultimately%20death.

[2] Aging in unity. _Nature Aging_ 1, 1 (2021). https://doi.org/10.1038/s43587-020-00022-2

[3] Pyrkov, T.V., Avchaciov, K., Tarkhov, A.E. et al. Longitudinal analysis of blood markers reveals progressive loss of resilience and predicts human lifespan limit. _Nat Commun_ 12, 2765 (2021). https://doi.org/10.1038/s41467-021-23014-1
